# **מידע למתעניינים**

# **תוכנית המצוינות במדעי המחשב ובהנדסת תוכנה**

## דרישות התוכנית

סגור הכל

[אבני דרך](https://academic.openu.ac.il/cs/bsc_excellence/pages/interested.aspx#panel1e8d8a32-fd49-4e6d-83ac-4c281b75dc26)

ההשתתפות בתכנית מותנית בעמידה באבני דרך לאורך התוכנית:

**בתום הסמסטר הראשון**

* עמידה בקריטריון הסף בתום הסמסטר הראשון.  
* הגשת מועמדות לתוכנית המצוינות.  
* עמידה בהצלחה בראיון האישי.

**בתום כל סמסטר**

* עמידה בקריטריון ההתמדה.

**בתום השנה השנייה**

* עמידה בקריטריון ההתמדה ובקריטריון ההשתתפות הפעילה.

הערה: הקריטריונים יעודכנו מפעם לפעם.

[קריטריון סף](https://academic.openu.ac.il/cs/bsc_excellence/pages/interested.aspx#panele585c380-4bf6-430a-a6d8-f4c0f8df6487)

בסמסטר הראשון ללימודים למדו את שלושת הקורסים שלהלן בהיקף של 17 נ"ז, וסיימו אותם בהצלחה עם ציון ממוצע של 95 לפחות בשלושת הקורסים וממוצע מצטבר רב-שנתי של 93 לפחות, ובלבד שהציון המינימלי בכל אחד מהקורסים האלה הוא 91:

* [20441‎ מבוא למדעי המחשב ושפת Java‏](https://www.openu.ac.il/courses/20441.htm) (6 נ"ז)  
* [20476‎ מתמטיקה בדידה: תורת הקבוצות, קומבינטוריקה ותורת הגרפים‏](https://www.openu.ac.il/courses/20476.htm) (4 נ"ז)   
* [20474‎ חשבון אינפיניטסימלי 1](https://www.openu.ac.il/courses/20474.htm) (7 נ"ז)

[ראיון אישי](https://academic.openu.ac.il/cs/bsc_excellence/pages/interested.aspx#panel4d4fb83c-e8af-4c72-bb12-36ee26245c21)

* יש לעבור בהצלחה ראיון אישי.  
* רק חלק מהעומדים בקריטריון הסף יוזמנו לראיון, על בסיס תחרותי (הישגים) ומקום פנוי (תקציב ומשאבים).

[קריטריון התמדה](https://academic.openu.ac.il/cs/bsc_excellence/pages/interested.aspx#panel8f54767b-304e-445f-865a-28b5d32ad991)

**הישגים אקדמיים גבוהים:**

* ממוצע מצטבר רב-שנתי של 93 לפחות.

**קצב למידה מוגבר:**

* שלושה קורסים לפחות בסמסטר רגיל (בהיקף 17 נ"ז לפחות).  
* שבעה קורסים לפחות במהלך שני סמסטרים (א \+ ב) בהיקף 34 נ"ז לפחות.  
*  משך הלימודים של סטודנט בתוכנית מדעי המחשב (הנדסת תוכנה) לא יחרוג משלוש (ארבע) שנים.  
* צבירת 40 נ"ז לפחות בשנת לימודים מלאה כולל סמסטר קיץ (א \+ ב \+ ג).

[קריטריון השתתפות פעילה](https://academic.openu.ac.il/cs/bsc_excellence/pages/interested.aspx#panel0474ef44-c457-47b7-b554-fdfd4433d2e0)

למידת הקורס: אשנב למחקר במדעי המחשב למצטיינים (20945)

[מועמדים באפיק טרום קבלה](https://academic.openu.ac.il/cs/bsc_excellence/pages/interested.aspx#panelb03072be-a4da-453f-b216-ce4b086ff451)

קיים גם אפיק טרום קבלה המיועד למספר מצומצם של מועמדים שיכולים להציג מצוינות מוכחת ויוצאת דופן עוד בטרם החלו את לימודיהם באוניברסיטה הפתוחה. מועמדים באפיק זה יתקבלו לתוכנית המצוינות לתקופת אכשרה. סטודנטים שיעמדו ברף הציונים הנדרש יתקבלו לתוכנית בתנאים זהים לאלה באפיק הקבלה הייעודי למצטיינים.

[**למידע נוסף על תוכנית המצוינות ומענה על שאלות נפוצות \>\>**](https://academic.openu.ac.il/CS/BSc_excellence/Pages/faq.aspx)

