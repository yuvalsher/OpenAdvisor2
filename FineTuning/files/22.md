# **כימיה: פרויקט מחקר**

להיות חלק מקבוצת מחקר

**בקורס הזה תוכלו להתנסות בעבודה מחקרית כבר במהלך התואר הראשון, ולהיחשף \- בהתאם לאופי המחקר \- לעבודה עם מכשירים ייעודיים במעבדה, ללימוד נושאים שנמצאים בחזית המדע, לביצוע תגובות והכנת חומרים מתקדמים בתנאי מעבדה ולשיטות מחקר תאורטיות וחישוביות**.

לרוב משלב הקורס עבודה אישית עם עבודה בקבוצת מחקר באחת מהאוניברסיטאות בארץ או במכון מחקר. הפרויקט יכול להיות בעל אופי מעשי (‏במעבדה או בשדה‎)‏ או תאורטי-חישובי.

במהלך העבודה יהיו הסטודנטים והסטודנטיות שותפים לבחירת שאלת מחקר שתהיה רלוונטית לעבודת המעבדה המסוימת שבחרו. לאחר הגדרת שאלת המחקר ילמדו הסטודנטים את הרקע המדעי הקשור בה, יגדירו יחד עם המדריכ.ה את מטרות הפרויקט וילמדו את שיטות המחקר. לאחר מכן יכינו הסטודנטים והסטודנטיות הצעת עבודה שתכלול את הרקע המדעי שלמדו, את השאלה הנחקרת ופרוטוקול בו יפורטו שלבי הניסוי, אופן ביצוע הפרויקט ולוח הזמנים. 

### למי מיועד הקורס?

הקורס מיועד לסטודנטים.ות בתוכניות לתואר ראשון בכימיה שעומדים בתנאי הקבלה המפורסמים [בידיעון](https://www.openu.ac.il/courses/20577.htm).

### איך מתקבלים לקורס?

הקבלה לקורס כרוכה בעמידה בתנאי הקבלה המפורטים בידיעון האוניברסיטה וכן באישור מרכז הקורס. ייתכנו גם תנאי קבלה ספציפיים בהתאם לנושא הפרויקט.

ההרשמה הסופית לקורס תיעשה רק לאחר אישור ההצעה על ידי המדריך ומרכז ההוראה. אפשר להירשם במשך כל השנה, ללא תלות במועדי ההרשמה הרגילים.

לפרטים נוספים יש להתעדכן בתיאור הקורס בידיעון [כאן](https://www.openu.ac.il/courses/20577.htm), או לפנות למרכז ההוראה, פרופ' איגור רכינוב, בדוא"ל: igorra@openu.ac.il.

משך ההתמחות ומהלכה

העבודה תהיה בהיקף של סמסטר אחד או שניים, והיא דורשת לרוב השקעה של כיום בשבוע. בתום העבודה ינתחו הסטודנטים והסטודנטיות את התוצאות וידווחו עליהן בכתב במתכונת של פרסום מדעי. בנוסף, יציגו הסטודנטים.ות את העבודה במצגת שתפורסם גם באתר הקורס. הציון יכלול הערכה של הצעת העבודה, העבודה המעשית, העבודה המסכמת והצגת הפרויקט.

