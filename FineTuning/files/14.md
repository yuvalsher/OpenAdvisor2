# לימודים במהלך השירות הצבאי

האוניברסיטה הפתוחה היא המוסד האקדמי היחיד שהוכר ע"י צה"ל כמוסד שבו יכולים חיילות וחיילים ללמוד לתואר ראשון תוך כדי השירות הצבאי. הלימודים מתאימים הן למשרתים בעורף והן למשרתים בבסיסים סגורים. לרשות החיילים בחירה מתוך מגוון רחב של נושאי לימוד לתואר ראשון, ביניהם מתמטיקה ומדעי המחשב, מדעי הטבע והחיים, פסיכולוגיה, ניהול וכלכלה ועוד.

[לצפייה בתחומי הלימודים לתואר ראשון באוניברסיטה הפתוחה \>\>](https://academic.openu.ac.il/degrees/Pages/default.aspx)

כמוסד הדוגל בלימודים המשתלבים במסלול החיים, האוניברסיטה הפתוחה מאפשרת לכל חייל וחיילת לצבור נקודות זכות אקדמיות בקצב אישי ובגמישות מירבית. הלימודים האקדמיים פותחים בפני אותם חיילים הזדמנויות מקצועיות ואקדמיות, ומהווים נקודת פתיחה לתחילת החיים האזרחיים.

[התאמות בלימודים לשנת תשפ"ד בעקבות מלחמת "חרבות ברזל"](https://www.openu.ac.il/dean-students/pages/2024b.aspx)

## מלגות עידוד לחיילים

מלגות מיוחדות מוצעות מדי שנה לחיילים הלומדים באוניברסיטה הפתוחה ומותאמות לחיילים בשירות חובה, למשרתים בשירות לאומי, למשוחררים משירות חובה ולמסיימי שירות לאומי. קבלת המלגות כפופה לעמידה בתנאי הזכאות.

**המלגות המוצעות לחיילים**

• חיילים בשירות חובה שאינם לוחמים או משרתים בשירות לאומי יקבלו 10% משכר הלימוד לקורס בהנחיה רגילה לכל קורס.

• לוחמים בשירות חובה – 50% משכר הלימוד לקורס בהנחיה רגילה לכל קורס.

• חיילים משוחררים או מסיימים שירות לאומי – 10% משכר הלימוד לקורס בהנחיה רגילה ל-2 קורסים בלבד.

• חיילים משוחררים שהיו לוחמים – 50% משכר הלימוד לקורס בהנחיה רגילה ל-2 קורסים בלבד.

### מלגות חיצוניות

**מלגת "ממדים ללימודים"** 

המלגה מיועדת ללוחמות וללוחמים משוחררים ולבנות ובני אוכלוסיות ייחודיות שהתגייסו לצה"ל לאחר יולי 2013, שירתו שירות מלא ותקין ובעלי תעודת "שחרור בכבוד", ומקנה סיוע של עד 100% משכר הלימוד האוניברסיטאי עבור תואר ראשון או תואר שני. קבלת המלגה אינה מותנית בהתנדבות או בשירות מילואים.

פרטים נוספים והרשמה ב[אתר משרד הביטחון](https://www.hachvana.mod.gov.il/MainEducation/HachvanaScholarship/Pages/UniformToStudies.aspx).

## הכירו את הסטודנטים שלמדו תוך כדי שירות צבאי

