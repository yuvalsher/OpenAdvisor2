# **מלגות סיוע כלכלי**

האוניברסיטה הפתוחה

סטודנטים אשר זקוקים לסיוע במימון הלימודים, מוזמנים להגיש בקשה למלגה של האוניברסיטה הפתוחה. **ניתן להגיש בקשה פעם אחת בלבד במהלך שנה אקדמית: בחודש ינואר או בחודש יולי**.

בדיקת הזכאות והגשת הבקשה למלגה היא באמצעות מערכת [שאילתא](https://sso.apps.openu.ac.il/SheiltaPortalLogin?T_PLACE=https://sheilta.apps.openu.ac.il/pls/dmyopt2/sheilta.main).

**המועד הקרוב להגשת הבקשה למלגה הוא מה-1.1.2025 ועד ה-6.2.2025.**

תשובות יישלחו לפונים בסוף חודש יוני 2025\. המלגות ניתנות לשימוש עתידי למשך שנה מיום ההענקה.

הזכאות למלגה תיבדק לפי מצב סוציו־אקונומי ובהתאם [לתנאים המפורטים](https://www.openu.ac.il/dean-students/scholarships/pages/CriteriaScholarship.aspx) באתר.

[**منحة مساعدة اقتصاديّة من الجامعة المفتوحة \>\>**](https://www.openu.ac.il/ar/benefits/scholarships/pages/FinancialAidScholarship.aspx)

### **סיוע מיוחד לנפגעי "מלחמת חרבות ברזל"** 

סטודנטיות וסטודנטים הגרים ביישובים שפונו, משרתי מילואים וכוחות הביטחון אשר נפגעו מהמלחמה והשלכותיה, או בנסיבות אחרות הנגזרות מהמצב, 

וזקוקים לסיוע מיידי \- יכולים לפנות בבקשה מיוחדת למדור לסיוע כלכלי במייל: milgot@openu.ac.il

## אז מה לעשות עכשיו?

###  אם הקריטריונים לבקשת מלגה הולמים את מצבך, אפשר למלא את  [טופס הבקשה למלגה](https://sheilta.apps.openu.ac.il/pls/dmyopt2/dekan.dekan_screen) \>\>

## מידע מפורט על מלגות לסיוע כלכלי של האו"פ

סגור הכל

[אודות](https://www.openu.ac.il/dean-students/scholarships/pages/FinancialAidScholarship.aspx#panel28c05ef6-e043-4c54-a638-236aac143da1)

מלגות הסיוע הכלכלי נועדו לסייע לסטודנטים נזקקים להמשיך לממן את לימודיהם באוניברסיטה הפתוחה. מבקשי הבקשות למלגה מקבלים בסוף המועד הודעה ובה נמסר אם קיבלו מלגות, מה גובה המלגות שקיבלו, או אם הוחלט לא לאשר להם מלגה.

שימו לב\! לכל מלגה יש תוקף שבו ורק בו ניתן לנצלה. לאחר שפג תוקף המלגה לא ניתן יותר לעשות בה שימוש.

בחירת הסטודנטים שיקבלו את מלגות הסיוע הכלכלי היא תהליך רגיש ומורכב, שבמהלכו נלקחים בחשבון נתונים כמו: גיל, מצב משפחתי, מספר נפשות במשפחה, הכנסות, נכויות, שירות צבאי או שירות לאומי, נכסים, פעילות התנדבותית, מקום המגורים ועוד. סטודנטים עד גיל 30 (כולל) מחושבים עם נתוני הוריהם.

**הסטודנטים שמקבלים את המלגות הם אלו שמצבם הכלכלי קשה יותר יחסית לשאר המבקשים.**

**מהי מלגה**  
המלגה היא סכום כספי המועבר לחשבון שכר הלימוד של הסטודנט באוניברסיטה הפתוחה ומיועדת למימון לימודיו בלבד. ניתן לממן במלגה גם רכיבים נוספים של שכר הלימוד בהתאם לרשימה המופיעה [בהנחיות ההרשמה באמצעות מלגה](https://www.openu.ac.il/dean-students/scholarships/pages/RegistrationScholarship.aspx).

לכל מלגה יש תוקף שבו ורק בו ניתן לנצלה. לאחר שפג תוקף המלגה לא ניתן יותר לעשות בה שימוש. לא ניתן להאריך את תוקף המלגה. המלגה אינה ניתנת להמרה בכסף. לא ניתן לקבל בגינה החזרים כספיים רטרואקטיביים על קורסים מסמסטרים קודמים (אלא לגבי הסמסטר בו התקבלה המלגה), ולא ניתן לקבל בגינה [החזרי וינוגרד](https://www.openu.ac.il/registration/payments/pages/decisions.aspx), החזרים כספיים עודפים, או כל החזר אחר בכסף או בשווי כסף.

[לוחות זמנים להגשת בקשה למלגה](https://www.openu.ac.il/dean-students/scholarships/pages/FinancialAidScholarship.aspx#panel4b832453-fb65-4bce-8d15-dd22ef7356a0)

סטודנטים יכולים להגיש בקשה למלגה **רק פעם אחת בשנה אקדמית באחד** **משני המועדים** שהוגדרו לשם כך. בתום פרק הזמן של כל מועד הגשה, תיחסם המערכת המקוונת להגשת בקשות.

**מועד ראשון: 1 בינואר עד 31 בינואר מדי שנה.**  
תשובות יישלחו לסטודנטים בסוף חודש יוני.

**מועד שני: 1 ביולי עד 31 ביולי מדי שנה.**  
תשובות יישלחו לסטודנטים בסוף חודש נובמבר.

[קריטריונים להגשת בקשה למלגת סיוע](https://www.openu.ac.il/dean-students/scholarships/pages/FinancialAidScholarship.aspx#panel2f4bee0c-3117-40f4-87ec-05c43c203684)

הקריטריונים לזכאות להגשת בקשה למלגת סיוע כלכלי נבדקים בעת הכניסה לטופס הבקשה המקוון. סטודנטים שאינם עומדים בתנאים למילוי טופס בקשה למלגת סיוע כלכלי לא יוכלו להכנס ולמלא את הטופס.  
קריטריונים אלו נבדקים גם במהלך שלבי הטיפול בבקשת המלגה.

[לרשימת הקריטריונים המלאה](https://www.openu.ac.il/dean-students/scholarships/pages/CriteriaScholarship.aspx)

[הנחיות למילוי טופס הבקשה למלגה](https://www.openu.ac.il/dean-students/scholarships/pages/FinancialAidScholarship.aspx#panelf0f6dd5d-b992-47a4-983e-f7f614806e63)

הטופס המקוון בנוי ממספר שלבים, כאשר כל שלב נבנה בהתאם לנתונים שהוקלדו בשלב שלפניו. לפני מעבר לשלב הבא, חשוב לוודא שמילאת נכונה את כל הפרטים בשלב הנוכחי – לאחר מכן לא ניתן לחזור אחורה.

**בסיום כל שלב, אפשר לשמור את הנתונים שהוקלדו ולצאת מהטופס**. לאחר מכן אפשר לשוב ולמלא את הטופס בזמן המתאים לך, בתנאי שאין חריגה מלוח הזמנים שנקבע לשם מילוי הטופס. במקרה של יציאה מהטופס בטרם השלמת מילוי הפרטים בשלב כלשהו, הנתונים לא יישמרו.

לצד חלק מהשדות בטופס מופיע סימן שאלה בצבע אדום, המסמל הנחיה חשובה למילוי השדה. יש להעמיד עליו את סמן העכבר על מנת לצפות בהנחיה.

### דף הצהרות

לאחר הכניסה למערכת יש לחתום על מספר הצהרות ([לצפייה בהצהרות](https://www.openu.ac.il/dean-students/scholarships/pages/declaration.aspx)). יש לקרוא את כל ההצהרות ולאשר כל אחת מהן בנפרד .

### מילוי פרטים בטופס

* **שלב 1: פרטים אישיים** – מצב משפחתי, מספר ילדים, תשלום מזונות;  
* **שלב 2: פרטים נוספים** – שירות צבאי, מגורים, נכסים, בעלות על כלי רכב, האם יש בני משפחה בעלי נכות;  
* **שלב 3: השכלה** – השכלה שלך ושל בני משפחתך, פרטים על פעילות התנדבותית;  
* **שלב 4: תעסוקה והכנסות** – מקומות עבודה נוכחיים שלך ושל בני משפחתך; הכנסות נוספות שלך ושל בני משפחתך, כגון קצבאות; מקורות מימון הלימודים שלך והלוואות למימון הלימודים; סיוע כלכלי נוסף שאת.ה מקבל.ת; האם את.ה תומכ.ת כלכלית בהורים; פרטי חשבונות הבנק שלך.  
*  **שלב 5: מידע נוסף** – כאן אפשר לנמק בפירוט את הבקשה למלגה ולהוסיף פרטים חשובים שלא נכללו בטופס. מומלץ מאוד לפרט בסעיף זה **כל מידע שנראה רלוונטי לתיאור מצבך הסוציו-אקונומי**.

  אם את.ה או מי מבני המשפחה שמצוין בטופס **מתפרנסים מעבודות מזדמנות או עבודות ללא תלוש שכר**, יש לציין בשלב זה בטופס את מקור ההכנסה, מספר שעות העבודה ואת השכר החודשי הממוצע שהתקבל עבור עבודה זו. כך גם לגבי קבלת טיפים בעבודת מלצרות או לשכר עבור שמרטפות (בייביסיטר).

### סיכום

בשלב זה יוצגו כל הנתונים שהזנת בשלבים הקודמים. מסמך זה יישמר בשאילתא ואפשר לראותו או להדפיסו בכל עת.

### העלאת אישורים

בשלב זה תוצג רשימה של אישורים ומסמכים שאותם צריך להעלות לטופס, כדי שיצורפו לבקשת המלגה – כגון תדפיס חשבון בנק, תלוש שכר, חוזה שכירות לדירה ואישורים מביטוח לאומי (בהמשך הדף מופיע פירוט המסמכים והאישורים הנדרשים). **האישורים הם חלק בלתי נפרד מהבקשה ויש להעלות את כל האישורים הנדרשים כדי להשלים את בקשת המלגה**.

אפשר לצרף קבצים מסוגים שונים (word, PDF) או תמונות. במקרה של סריקות או צילומים, יש להקפיד על איכות המסמכים וכי אפשר לקרוא אותם. במקרה הצורך, ניתן וכדאי לציין בכתב יד על גבי המסמכים הסרוקים הערות והסברים נוספים שיסייעו לנו להבין טוב יותר את מצבך. על האישורים להיות עדכניים ביותר (למשל: תלוש שכר אחרון).

### שליחת הטופס וסיום

לאחר העלאת האישורים אפשר לשלוח את טופס הבקשה. לאחר מכן אפשר יהיה לראות בשאילתא את סיכום הנתונים שמילאת והאישורים שהעלית.

[אישורים ומסמכים שיש להוסיף לטופס הבקשה](https://www.openu.ac.il/dean-students/scholarships/pages/FinancialAidScholarship.aspx#panelc782f870-b7db-4ed0-8fd6-ef3d18bde92c)

### אישורים ומסמכים שחובה לצרף לטופס

1. **תדפיס חשבון עובר ושב (עו"ש)** של כל חשבון או חשבונות הבנק שלך (ושל בן/בת זוגך לנישואים) מעודכן לשלושה חודשים אחרונים. חובה לציין ליד כל הכנסה מה מקורה. אם אין ברשותך חשבון בנק, יש לצרף תדפיס עו"ש של כל חשבונות הבנק של ההורים.   
   דוגמה: [תדפיס עו"ש עם הסברים](https://www.openu.ac.il/lists/mediaserver_documents/deanstudents/overvashav.pdf).

2. **תדפיס ריכוז יתרות מפורט (שיערוך יתרות)** של כל חשבון או חשבונות הבנק שלך (ושל בן/בת זוגך לנישואים) הכולל מידע על פיקדונות, חסכונות, מטבע חוץ (מט"ח), ניירות ערך (ני"ע), הלוואות וכדו'. יש לשלוח תדפיס אחד של ריכוז יתרות שכולל את כל המפורט לעיל, גם אם אין לך כלל את היתרות הנ"ל בחשבון. אם אין ברשותך חשבון בנק, יש לצרף תדפיס ריכוז יתרות של כל חשבונות הבנק של ההורים.  
   דוגמה: [ריכוז יתרות – בנק לאומי](https://www.openu.ac.il/Lists/MediaServer_Documents/deanStudents/rikuz_leumi.pdf)  
   דוגמה: [ריכוז יתרות – בנק דיסקונט](https://www.openu.ac.il/Lists/MediaServer_Documents/deanStudents/rikuz_discont1.pdf)  
   דוגמה: [ריכוז יתרות \- בנק מרכנתיל](https://www.openu.ac.il/lists/mediaserver_documents/deanstudents/rikuz_markantil.pdf)  
   דוגמה: [ריכוז יתרות – בנק אוצר החייל](https://www.openu.ac.il/Lists/MediaServer_Documents/deanStudents/bankotzarahayal.pdf)  
   דוגמה: [ריכוז יתרות – בנק הפועלים](https://www.openu.ac.il/Lists/MediaServer_Documents/deanStudents/bankhapoalim.pdf)  
   דוגמה: [ריכוז יתרות \- בנק מזרחי טפחות](https://www.openu.ac.il/Lists/MediaServer_Documents/deanStudents/rikuz-mizrachi1.pdf)  
   דוגמה: [ריכוז יתרות \- בנק פאגי](https://www.openu.ac.il/Lists/MediaServer_Documents/deanStudents/bank_pagi.pdf)  
   דוגמה: [ריכוז יתרות \- הבנק הבינלאומי](https://www.openu.ac.il/Lists/MediaServer_Documents/deanStudents/fibi_bank.pdf)  
   דוגמה: [ריכוז יתרות \- בנק One Zero](https://www.openu.ac.il/Lists/MediaServer_Documents/deanStudents/one_zero.pdf)  
   דוגמה: [ריכוז יתרות \- בנק Pepper](https://www.openu.ac.il/Lists/MediaServer_Documents/deanStudents/pepper_bank.pdf)

### אישורים ומסמכים שיש לצרף בהתאם לנתונים שמילאת בטופס

**הכנסות מעבודה**

* **שכירים**: תלוש שכר אחרון מלא (כולל הנתונים המצטברים) מכל מקום עבודה שלך ושל כל בן/בת משפחה מדרגה ראשונה (מלבד אחים וילדים). אם אין תלוש שכר, יש להביא אישור מהמעסיק על הכנסה חודשית ממוצעת.   
  דוגמה:  [תלוש שכר](https://www.openu.ac.il/lists/mediaserver_documents/deanstudents/tlushsachar1.pdf)  
* **עצמאים**: אישור שומה אחרון כפי שאושר על ידי שלטונות מס הכנסה (לא תקציר).  
  דוגמה:  [אישור שומה](https://www.openu.ac.il/lists/mediaserver_documents/deanstudents/shuma.pdf)  
* **אם אינך עובד.ת**, יש להביא אישור על כך מביטוח לאומי.  
  דוגמה: [אישור מעמד לא עובד](https://www.openu.ac.il/lists/mediaserver_documents/deanstudents/bituahleumi-looved.pdf)

**אישורים ומסמכים נוספים**

* **אישור על כל ההכנסות האחרות שלא מעבודה** (קצבאות) במידה שיש, שלך ושל כל בן/בת משפחה שאותו ציינת בטופס.  
  דוגמה:  [קצבת ילדים](https://www.openu.ac.il/Lists/MediaServer_Documents/deanStudents/yeladim.pdf)  
  דוגמה:  [אישור על גובה אחוזי נכות](https://www.openu.ac.il/Lists/MediaServer_Documents/deanStudents/disability_rate.pdf), [אישור על גובה קצבת נכות](https://www.openu.ac.il/Lists/MediaServer_Documents/deanStudents/disability_fare.pdf)  
  דוגמה:  [קצבת שארים](https://www.openu.ac.il/lists/mediaserver_documents/deanstudents/shearim.pdf)  
* מסמך המפרט את סכום **תשלום המזונות העדכני** (הסכם גירושין או תדפיס עו"ש).  
  דוגמה:  [הסכם גירושין (מזונות)](https://www.openu.ac.il/lists/mediaserver_documents/deanstudents/mezonot-ishi.pdf)  
* **חוזה שכירות של הדירה** שאותה את.ה שוכר.ת: עמוד ראשון וגם עמוד המפרט את גובה שכ"ד החודשי.  
  דוגמה:  [חוזה שכירות](https://www.openu.ac.il/lists/mediaserver_documents/deanstudents/schirut1.pdf)  
* **סטודנטים שאינם בקשר עם אחד מההורים או עם שניהם**, נדרשים להביא תצהיר מעורך דין על ניתוק הקשר. בתצהיר יצוין מועד ניתוק הקשר והסיבות לניתוק.  
* **אישור מתאים לכל פרט נוסף** שציינת בסעיף הבהרות ושאפשר לגָבות אותו באישור .

 

### אישורים נדרשים מתלמידי תיכון

1. **תדפיס חשבון עו"ש של כל חשבון או חשבונות הבנק של התלמיד.ה ושל ההורים**, מעודכן לשלושה חודשים אחרונים. ליד כל הכנסה, יש לציין מה מקורה.   
2. **תדפיס ריכוז יתרות מפורט ("שיערוך יתרות") של כל חשבון או חשבונות הבנק של התלמיד.ה ושל ההורים**, הכולל מידע על פיקדונות, חסכונות, מט"ח, ני"ע, הלוואות וכד'. יש לשלוח תדפיס אחד שכולל את כל המפורט לעיל גם אם אין כלל את היתרות הנ"ל בחשבון.   
3. **חוות דעת של בית הספר** על מצבה הכלכלי של המשפחה (מסמך רשות).

[הגשתי בקשה למלגה. מה עכשיו?](https://www.openu.ac.il/dean-students/scholarships/pages/FinancialAidScholarship.aspx#panele64fbefa-5bac-4f2f-a5c2-738ab065a0ee)

לאחר הגשת הבקשה והאישורים הנדרשים, תיבחן בקשתך בתהליך מורכב, מבוקר ורגיש הנערך על ידי מדור הסיוע הכלכלי בדיקנט הסטודנטים. בתהליך זה נלקחים בחשבון נתונים כמו גיל, מצב משפחתי, מספר נפשות במשפחה, הכנסות, נכסים, מקום מגורים, מוגבלויות וכן שירות צבאי. כל הנתונים הללו מתורגמים באמצעות תוכנת מחשב לכלל ניקוד. 

כל בקשות המלגה עוברות קריאה של חבר ועדת המלגות אשר בוחן את הבקשות לגופן, תוך התייחסות גם לנתונים אישיים נוספים של מבקשי המלגה. ההחלטה אם להעניק מלגה היא פועל יוצא של שילוב הניקוד שקיבלו הסטודנטים יחד עם החלטת חבר ועדת המלגות ובאופן יחסי לכלל מבקשי המלגות באותו המועד.

**האם ניתן לערער על ההחלטה?**

אפשר לערער על ההחלטה עד חודש ממועד קבלת ההודעה. הערעור נדון בפני ועדת ערעורים. ועדת הערעורים רשאית לקבל או לדחות את הערעור במלואו או בחלקו. החלטת ועדת הערעורים היא סופית.

[נתבקשתי לכתוב מכתב תודה, מה לעשות?](https://www.openu.ac.il/dean-students/scholarships/pages/FinancialAidScholarship.aspx#panel3c27416a-665a-434e-990e-d7cb5b1d0792)

אם נדרשת לכתוב מכתב תודה לתורם המלגה, המלגה תועבר לחשבון שכר הלימוד האישי שלך באו"פ רק לאחר קבלת המכתב בדוא"ל milgot@openu.ac.il.

אם נתבקשת לכתוב מכתב תודה באנגלית, אפשר להסתייע בדוגמאות שהכנו: [לקובץ הדוגמאות](https://www.openu.ac.il/Lists/MediaServer_Documents/deanStudents/thank%20you%20letters.docx).

[שאלות נפוצות על מילוי טופס הבקשה למלגה](https://www.openu.ac.il/dean-students/scholarships/pages/FinancialAidScholarship.aspx#panel8e36178c-f71a-4ca5-a10d-553bf6642338)

### אישורים ומסמכים נדרשים

**אין לי תלוש שכר אחרון. מה עליי לעשות?**  
יש לצרף תלוש שכר של חודש קודם.

**האם ניתן להוריד תדפיס עובר ושב (עו"ש) וריכוז יתרות של חשבונות הבנק שלי מהאינטרנט או שחייבים ללכת לבנק?**  
אפשר לצרף ריכוז יתרות מודפס מאתר הבנק. יש לציין שם ומס' ת.ז. על גבי התדפיס.

**מהו ריכוז יתרות?**  
ריכוז יתרות הוא מסמך של הבנק שמציג את כל מה שיש בחשבון שלך. האישור צריך לכלול ולפרט בכל נושא את היתרה: עובר ושב (עו"ש), ניירות ערך (ני"ע), פיקדונות, הלוואות וכדו'. ניתן לראות בסעיף "אישורים ומסמכים" דוגמאות של ריכוז יתרות בבנקים השונים.

**אין לי חשבון בנק. אילו נתונים להביא?**  
יש לצרף אישורים של חשבון הבנק של ההורים.

**עדיין לא קיבלתי אישור שומה לשנה זו. מה לעשות?**  
יש לצרף אישור שומה של השנה הקודמת.

**האם ניתן להסתפק בתקציר שומה?**  
לא, יש להביא שומה מלאה כפי שאושרה על ידי שלטונות מס הכנסה.

**מצבי מוכר בשירותי הרווחה. האם להביא דו"ח סוציאלי?**  
דו"ח סוציאלי יכול לסייע מאוד להבנת מצבך. שלח דו"ח עדכני.

**אני חותם בלשכה אך טרם קיבלתי את דמי האבטלה. מה צריך לצרף?**  
צרף תלוש שכר אחרון וציין שאתה אמור לקבל דמי אבטלה.

**אני עובדת בעבודות מזדמנות ללא תלוש שכר. איזה אישור לצרף?**  
צרפי הצהרה שבה את מציינת במה את עובדת, כמה שעות שבועיות, ומהו שכרך החודשי הממוצע מעבודה זו. כמו כן צייני זאת בסעיף הבהרות בטופס הבקשה.

**אינני** **עובד ואינני מקבל כל קצבה. איזה אישור עליי לצרף?**  
יש לצרף אישור מהביטוח הלאומי שאתה מוגדר כמי שאינו עובד ואינו מקבל כל קצבה.

**אמי/אבי אינם עובדים. איך להוכיח זאת?**  
צרף אישור מהביטוח הלאומי שהם מוגדרים כמי שאינם עובדים.

**אחד מהוריי נפטר. אינני יכולה להביא תלוש שכר שלו. מה צריך לצרף?**  
במקרה של הורה שנפטר יש לצרף צילום תעודת פטירה וכן להביא אישור על קצבת שארים שמקבל בן הזוג.

**הוריי חיים בחו"ל – איך אצרף אישורים על הכנסותיהם?**  
יש לצרף אישורים עדכניים על הכנסותיהם גם אם הם בחו"ל ולציין מהו שווה הערך בשקלים של הכנסתם.

**הוריי אינם מסייעים לנו כלל. מדוע עליי להביא אישורים על הכנסותיהם?**  
על פי ההחלטה שהתקבלה – כל סטודנט עד גיל 30 (כולל) צריך להביא אישורים אלו גם אם ההורים אינם מסייעים לו.

**אני תלמידת תיכון ואיני עובדת. איזה מסמכים עליי לצרף?**  
כל המסמכים צריכים להיות של הורייך – מסמכי בנק ואישורים על הכנסות.

**בדף האישורים נתבקשתי לצרף אישור אחד על אחוזי נכות ואישור נוסף על גובה קצבת נכות. ברשותי אישור אחד עבור שני הנתונים, מה עליי לצרף?**  
יש לצרף את האישור שברשותך בשני המקומות שנדרשת.

### שאלות טכניות על העלאת מסמכים וקבצים 

**האם אפשר לצלם מסמך בטלפון הנייד?**  
בהחלט אפשרי. יש להקפיד על איכות הצילום.

**אני רוצה להוסיף הערות בכתב יד למסמכים. האם אפשרי?**  
אפשרי ורצוי מאוד להוסיף הערות והסברים ולאחר מכן לסרוק או לצלם את המסמך.

**כיצד ניתן להקטין גודל של קבצים?**  
1\. לשמור את הקבצים הגדולים בתיקייה במחשב.  
2\. להיכנס לתיקיה, לסמן את הקבצים, מקש ימני, SEND TO, MAIL RECIPIENT.  
3\. בתיבה שנפתחת יש לבחור את הגודל הרצוי (לא ORIGINAL SIZE).  
4\. להקיש על ATTACH  
5\. תיפתח תיבת מייל, לשלוח אל עצמך את המייל עם הקבצים.  
6\. לשמור את הקבצים המוקטנים מתוך המייל במחשב.  
7\. להעלות את הקבצים המוקטנים לעמוד אישורים בטופס.

**כיצד אני רואה את הקבצים שהעליתי?**  
בתצוגה מקדימה יש ללחוץ על הזכוכית מגדלת, יפתח קובץ PDF המראה את המסמכים שהועלו.

**לחצתי על תצוגה מקדימה כדי לצפות בקבצים שהעליתי, נפתח מסך אפור ולא הוצגו הקבצים , מה עליי לעשות?**  
אם טרם שלחת את הטופס ניתן לצפות בקבצים על ידי הקשה על 'צרף קובץ' או לחילופין לעדכן את גרסת ה Adobe Acrobat Reader – שברשותך לגרסה עדכנית יותר.

### שאלות נוספות על מילוי הטופס

**טעיתי באחד הפרטים שכתבתי בטופס. כיצד ניתן לתקן זאת?**

מכיוון שלא ניתן לחזור אחורה ולתקן יש בידך שתי אפשרויות:  
א. להוסיף את כל המידע בסעיף "הבהרות" בשלב 5 במילוי הטופס.  
ב. לפנות לדוא"ל: milgot@openu.ac.il ולהסביר מה התיקון שנדרש לעשות.

**נתבקשתי להשלים הסברים לבקשת המלגה שלי, אין לי מקום לטקסט חופשי, כיצד עלי להשלים את ההסברים?**  
תשובה: יש להדפיס את ההסברים בקובץ WORD ולהעלות את המסמך, או לחילופין לכתוב את ההסבר בכתב יד ולסרוק את המסמך ולהעלותו. 

**השירות הצבאי שלי היה מזמן. אינני מוצא את השנים בהן שירתתי בסרגל האפשרויות הנפתח בפניי.**  
עליך לגלול את סרגל השנים כלפי מעלה, כך תמצא את השנים המתאימות.

[אבטחת מידע](https://www.openu.ac.il/dean-students/scholarships/pages/FinancialAidScholarship.aspx#panel7b035e41-fbee-4e3c-8d61-a39f4429d7b8)

האוניברסיטה הפתוחה תנקוט את כל הצעדים הסבירים לאבטחת המידע הנמסר על ידי משתמש. יחד עם זאת האוניברסיטה הפתוחה אינה יכולה לאבטח את מערכות המידע והתקשורת אבטחה מושלמת מפני חדירות בלתי מורשות ושימוש אסור של צדדים שלישיים. לפיכך האוניברסיטה הפתוחה לא תשא בכל אחריות, ישירה או עקיפה, במקרים של גילוי ושימוש במידע הנמסר על ידי המשתמש הנובע, במישרין או בעקיפין, מחדירות בלתי מורשות של אחרים או כתוצאה ממעשים ו/או מחדלים אשר אינם בשליטת האוניברסיטה הפתוחה.

באתרים האוספים מידע אישי רגיש, כגון פרטי בנק או מספרי כרטיסי אשראי, האוניברסיטה משתמשת בשרת מאובטח לעיבוד המידע (https://) בזמן איסוף מידע זה.

מדיניות זו נקבעה כדי להגן על הבטיחות המקוונת של המשתמשים.

